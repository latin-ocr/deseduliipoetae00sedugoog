..37-

Haeo quidem hactenus. Iam poetae opera recensere et
in quaestionem vocare instituamus, Ne quis negligentiae me
accuset, rem omnibus numeris absolvere in animo non habec,
sed ea maxime persequar, quae sunt dubia vel nondum
explorata.

Π. Ile scriptis Sedulii.

Sedulii opus insigne heroicis 'versibus descriptum vulgo
inscribunt „carmen paschale“. Carmini praemittitur epistula
oratione soluta ad Macedonium, qua incepti causas expurgari
etopus „domino sancto et beatissimo patri Macedonio pres-
bytero“ vult commendari poeta. Carminis titulum ipse in fine
epistulae circumscripsit ita: „Quattuor ergo mirabilium divinorum '.
libellos, quos ex pluribus pauca complexus usque ad passionem
et resurrectionem ascensionemque Domini nostri J esu Christi,
quattuor evangelistarum dicta congregans ordinavi, contra¹
omnes aemulos tuae defensioni commendo. Huic autem operi,
favente domino, Paschalis carminis nomen imposui,
quia pascha immolatus est Christus.“ Cum Macedonius poetae
praecepisset, ut „paschalis carminis textum in rhetoricum
transferret sermonem“‚ inscripsit opus soluta oratione descrip-
tum „paschale opus“‚ ut ex epistula altera ad eundem Mace-
donium conficitur: „Priores igitur libri, quia versu digesti
sunt, nomen Paschalis carminis acceperunt. Sequentes autem
in prosa nulla cursus varietate conversi, Paschalis desi-
gnantur Operis vocabulo nuncupati.“ Non satis accuratum
titulum exhibet decretum Gelasianum „paschale opus, quod
heroicis descripsit versibus“. Putabat Iuretus„ qui primus
omnium prosam Sedulii divulgavit, utrumque comprehendere
voluisse papam, alii decretum illud coniectura vexabant ita, ut
scriberent „paschale opus et quod heroicis descripsit versibus“.
Sed coniecturis nou opus est, oum in decreto illo de integra inscrip-
tione operum non possit cogitari, nam decreti sententia haec esso
mihi videtur „insigni laude praeferimus Sedulii opus ¹), quod
de pascha agit et heroicis versibus est descriptum“. Neque
necesse erat prosae siva operis paschalis singularem mentionem

¹) ef. in eodem capite „Item Juvenoi nihilominus laboriosum opus
non spernimus.

 

